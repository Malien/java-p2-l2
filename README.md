<h1>Лабораторна робота 2</h1>

<h4> Лабораторна робота <b>ОБОВ'ЯЗКОВО</b> виконується групою студентів.
Група може складатися з 2-3 студентів. </h4>

Автоматизоване робоче місце.

Необхідно автоматизувати роботу невеликого підприємства по роботі з складом.

Існує декілька груп товарів (наприклад: Продовольчі, непродовольчі...). В кожній групі товарів існують конкретні товари (наприклад: борошно, гречка ...). У кожного товару є наступні властивості - назва, опис, виробник, кількість на складі, ціна за одиницю. Група товарів містить наступні властивості - назва, опис.

<h2>Реалізувати:</h2>

Реалізувати графічний інтерфейс користувача
<ul>
<li>Збереження даних в файл/файли. Один з варіантів: Існує файл в якому знаходяться назви всіх груп товарів. Товари з кожної групи товарів знаходяться в окремому файлі.
<li>Назва товару - унікальна (не може зустрічатися більше в жодній групі товарів).
<li>Назва групи товарів - унікальна.
<li>Реалізувати додавання/редагування/видалення групи товарів - при видаленні групи товарів, видаляти і всі товари.
<li>Реалізувати додавання/редагування/видалення товару в групу товарів (мається на увазі назва, опис, виробник, ціна за одиницю).
<li>Реалізувати інтерфейс додавання товару (прийшло на склад крупи гречаної - 10 штук), інтерфейс списання товару (продали крупи гречаної - 5 шт.)
<li>Пошук товару.
<li>Вивід статистичних даних: вивід всіх товарів з інформацією по складу, вивід усіх товарів по групі товарів з інформацією, загальна вартість товару на складі (кількість * на ціну), загальна вартість товарів в групі товарів.
<li>До роботи додати звіт про виконання роботи з описом розподілу ролей.
</ul>